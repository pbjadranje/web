---
title: XXXVI. Predbožično jadranje
date: 2024-12-04
year: 2024
logo: /assets/2024/logo-pbj-2024.png
image: /assets/2024/pbj-2024.jpg
nor: /assets/2024/Program-PBJ-2024.pdf
rules: /assets/2024/Pravila-PBJ-2024.pdf
attendees: prijave/
weather: vreme/
results: /assets/2024/Rezultati-PBJ-2024.pdf
boats: 8
winner_abs: 2Krigla
winner_cor: Sara
summary: "Vrsar - Brioni - Vrsar, 8 jadrnic"
sponsors:
    - marina-vrsar
    - pojalabanda
---

Letos je bilo kar nekaj odpovedi zaradi bolezni in poškodb, vseeno pa se je na koncu zbralo **8 jadrnic** z željo po zimskem jadranju. Na skiperskem sestanku je padla odločitev, da zaradi premočne burje (preko 40 vz in 2 m vala) raje ostanemo v Istri.

Tako smo prvo nočno etapo izvedli **iz Vrsarja okoli Brionov**, z vmesnim ciljem pri Sv.Jerolimu, pri povratku v cilj v Vrsarju pa smo morali obpluti še otok Figarola pri Rovinju. Etapa se je izkazala zelo dinamična saj smo začeli s komaj kaj vetra, potem pa imeli vetra za krajšavo jader okoli Brionov in na koncu spet z malo vetra v cilj ob sončnem vzhodu. Po regati smo predebatirali doživetja, potem počivali ali uživali v sončnem dnevu in se zvečer družili ob večerji v lokalu Srdela.

Druga etapa od **Vrsarja do Sv. Ivana in nazaj** se je tudi začela z malo vetra, ki pa je na srečo pojačal in smo obpluli Sv. Ivan. Idilo je zmotil le oblačen zaključek.

Tretja etapa je bila kratka: **Vrsar - Altijež - Lunga - Vrsar**, vetra je bilo malo, vseeno pa so vse jadrnice razen ene končale v časovni omejitvi. Po regati je bila podelitev, potem pa smo si zaželeli vse dobro in smo se vsi skupaj začeli vračati proti matičnim marinam, saj je bila napoved za nedeljo zelo slaba.

## Vtisi
 - [PBJ 2024 - foto - avtor: Luka Renko](https://photos.app.goo.gl/JwzrnKNYQdJJmHHj9)
