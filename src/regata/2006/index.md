---
title: XIX. Predbožično jadranje
date: 2006-12-06
year: 2006
image: /assets/images/pbj-2006.jpg
nor: https://drive.google.com/file/d/1EjcZidOSKvM6HCRYhnOAwfLVgwme9u0i/view?usp=sharing
attendees: https://drive.google.com/file/d/1sxt34nlLxTLZY_7Ztj0GK36jntiRbId-/view?usp=sharing
results: https://drive.google.com/file/d/1Nb4VCRyiPh4kxAPBMTAnNdA0ejaOsNbS/view?usp=sharing
boats: 11
winner_abs: Electra
winner_cor: Furija 2
summary: "11 jadrnic, Vrsar - Červar - Fažana - Brioni - Rovinj"
sponsors:
    - marina-vrsar
    - marina-crvar
    - socomec-sicon
---

Vremenske napovedi so letos obetale močne južne vetrove, kar običajno pomeni manjša jadra, večje hitrosti, toplo vreme in dež. Na startu se je zbralo 11 jadrnic, dolgih od 8 do 13 metrov. Skiperji so se odločili za drugo varianto - jadranje ob zahodni obali Istre. Nočno etapo smo "prespali" kar v marini Vrsar, saj je bilo preveč juga za varno plovbo.

Zgodaj zjutraj smo s prvo etapo od Vrsarja do Červarja pričeli s tekmovalnim delom. Na cilju smo bili že v dobrih dveh urah zato smo zgodaj popoldne startali že 2. etapo, in sicer od Červarja do Fažane. Jugo je še vedno pihal, toda manj močno kot dopoldne. Spremenljive vetrovne razmere so poskrbele, da so se v tej 30 milj dolgi etapi kar nekajkrat premešale karte. Nekateri so uspešno prijadrali v cilj v time limitu, drugi pa so v vetrovno nepredvidljivem Fažanskem kanalu obtičali v bonaci. Spet smo doživeli romantično jadranje pod luno in v nočni tišini, ki smo ga okronali še z večerno pijačko v eni izmed Fažanski konob, kjer so samo za nas velikodušno podaljšali svoj delavnik vse tja do polnoči.

V tretji etapi smo dosegli letošnjo najjužnejšo točko - otok Jerolim na Brionih nato pa s špinakerji odjadrali na sever. Veter je postajal vedno močnejši in vse do cilja v Rovinjski luki ni bilo jasno kakšen bo končni vrstni red. Zadnja etapa je obetala že kar viharni jugo. S skrajšanimi jadri smo startali iz Rovinjske luke. Hitro smo prispeli v Poreč, čez ozek vhod v luko in naprej na sever spet v močan veter, ki je ves čas pihal preko 30 vozlov, valovi pa so naše barke sem in tja spravili tudi v glisiranje. Na cilju pred Červarjem so se bile še poslednje bitke, kje so se nekateri borili vse do zadnjih metrov tudi s spinakerji. Bilo je nekaj potrganih dvižnic in jader, precej napetih manevrov, predvsem pa za vsakega svoji užitki.

## Vtisi
 - [PBJ 2006 - foto](https://photos.app.goo.gl/iLDxoSS6k7dDnma17)
